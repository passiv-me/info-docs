.. InfoDocs documentation master file, created by
   sphinx-quickstart on Wed Jul 31 21:24:54 2019.
   You can adapt this file completely to your liking, but it should at least
   contain the root `toctree` directive.

InfoDocs - Informatica per principianti
=======================================

Benvenuto su InfoDocs, lezioni di informatica per tutti.

Questo sito raccoglie una serie di lezioni di informatica per
principianti. Nessuna esperienza richiesta!

DOMANDA: Perchè questo sito? Internet è già pieno di risorse utili per
imparare l'informatica.

RISPOSTA: Verissimo, purtroppo queste risorse sono spesso in inglese,
e questo impedisce a molte persone di avvicinarsi alla materia.

Lo scopo di questo sito è di essere una risorsa completa, 100% in
italiano e pensata per principianti, per imparare l'informatica e la
programmazione.

Conoscere l'informatica è una dote importante da avere nel 21esimo
secolo. L'informatica ha cambiato e continua a cambiare la società in
cui viviamo. Conoscere l'informatica ci aiuta a capire e conoscere il
mondo.

Inoltre, imparare l'informatica è un ottimo investimento del proprio
tempo. Non solo l'industria informatica è in pieno BOOM e crea nuovi
posti di lavoro ogni giorno, ma è ormai difficile pensare ad un lavoro
che non includa l'avere a che fare con un computer/tablet o
smartphone. Imparare a programmare apre un mondo di opportunità!

Bene... se siete arrivati fino a qui, COMPLIMENTI!

Siete abbastanza motivati per procedere alla prima lezione, dove
scopriremo "cos'è un computer?".

WORK IN PROGRESS
----------------

File - un file è un insieme di bytes memorizzato nella memoria
persistente del computer (disco rigido o hard disk).

Un file è utile se i bytes al suo interno rappresentano qualche
informazione. Ad esempio, un file può contenere un'immagine, un video,
il testo della divina commedia, etc.

Dato che un file è semplicemente un insieme di bytes, come fa a
contenere una varietà così grande di informazioni?

Semplice! Il contenuto di un file viene interpretato in modo diverso
dal computer in base al formato del file.

Avrete certamente sentito parlare di formati "famosi" come .pdf (per
documenti stampabili), .mp3 (per file musicali), .doc (per documenti
Word), .ppt (per PowerPoint), etc.

I formati sono semplicemente un insieme di regole che determinano come
un file va scritto/letto dal computer in modo da essere interpretato
correttamente.

Ad esempio, un applicazione che genera files in formato .mp3 deve sapere come
scrivere un file in modo che venga letto correttamente da
un'applicazione che legge .mp3 (ad esempio Spotify).

Se le regole del formato non vengono rispettate, possono sorgere
errori come "Contenuto non valido", o "File corrotto". Per esempio
provate ad aprire un file .mp3 con Word e vedere cosa succede.

Riassumendo:

- un file è un insieme di bytes salvato su memoria persistente.
- il modo in cui vengono interpretati i bytes del file dipende dal formato del file.
- i files (e i formati) sono molto utili per scambiare informazioni tra applicazioni diverse.

.. toctree::
   :maxdepth: 2
   :caption: Contents:

   computer

Indici e tabelle
================

* :ref:`genindex`
* :ref:`search`
