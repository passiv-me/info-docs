.. _file:

File
====

Un file (pronuncia FAIL), o *documento*, è un insieme di bytes memorizzato nella memoria
persistente del computer (disco rigido, o hard disk).

Un file è utile se i bytes al suo interno rappresentano qualche
informazione. Ad esempio, un file può contenere un'immagine, un video,
il testo della divina commedia, etc.

Dato che è semplicemente un insieme di bytes, come fa un file a
contenere informazioni così diverse?

Semplice! Il contenuto di un file viene interpretato in modo diverso in base al suo formato.
Il formato è una caratteristica di ciascun file che specifica il modo in cui un computer deve interpretarlo.

Un file senza formato non può essere utilizzato, ad eccezione di file molto semplici.
Questo perchè senza un formato, il computer non sa come interpretare i bytes del file.

Per convenzione, il formato di un file viene descritto dalle ultime lettere del nome del file.
Di solito, il formato viene preceduto da un punto ('.').

Avrete certamente sentito parlare di formati "famosi" come .pdf (per
documenti stampabili), .mp3 (per file musicali), .doc (per documenti
Word), .ppt (per PowerPoint), etc.

I formati sono semplicemente un insieme di regole che determinano come
un file va scritto/letto dal computer in modo da essere interpretato
correttamente.

Ad esempio, un'applicazione che scrive files in formato .mp3 deve sapere come
scrivere un file in modo che venga letto correttamente da
un'applicazione che legge file .mp3.

Se le regole del formato non vengono rispettate, possono sorgere
errori come "Contenuto non valido", o "File corrotto".
Per esempio, provate ad aprire un file .mp3 con Word e sperimentate cosa succede.

Riassumendo:

- un file è un insieme di bytes salvato su memoria persistente.
- il modo in cui vengono interpretati i bytes del file dipende dal formato del file.
- i files (e i formati) sono molto utili per scambiare informazioni tra applicazioni diverse.

Collegamenti:

- Byte
- Disco rigido
- Informazione
- Memoria